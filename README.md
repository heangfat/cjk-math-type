# 數碼字型及其基礎排版

傳統數字有筭籌、花碼、筮數。這些數碼古時常用，迩者竟被忽視，缺乏堪用之字型，迄今曾不能排店肆賬簿、市井價牌，古筭書之電子化更无從談起。

本庫提供一款**可變字型**，包含筭籌、花碼、筮數，並簡述其基本用法。[按此處下載](https://github.com/heangfat/cjk-math-type/releases)。欲觀排書之效果，請移步[哂蟹齋](https://vert.neocities.org/)。

<img src="圖/筭籌示例：行內.png" alt="行內橫排" width="20%"><img src="圖/筭籌示例：伸縮.gif" alt="无級伸縮" width="65%"><img src="圖/筮數示例：既濟.png" alt="數字卦" width="15%">

## 筭籌

筭數行籌，尚矣。其式橫行以便布筭，縱橫交替，「一縱十橫百立千僵」是也。本字型不要求用戶在輸入時攷慮交替規則，亦不需輸入擴展平面之筭籌，而逕輸入花碼即可．若必欲輸入筭籌，亦毋慮縱橫，字型會自動交替。

須啓特性：`ss01`（縱起）或`ss02`（橫起）、`calt`、`kern`．`wdth`軸之數值，應據所含縱式籌之大小而求。

註：〥之籌碼，用後起之「五加〇」式，即：縱式爲一橫下加一〇，橫式爲一縱下加一〇。欲用傳統五畫（𝍤、𝍭）者，請啓`hist`特性。

## 花碼（蘇州碼子）

花碼即籌之寫體。非末位而末畫爲橫者，即二、三、〦、〧、〨，末橫變作提。

須啓特性：`calt`．`wdth`軸之數值求法類似筭籌。

## 筮數（數字卦）

筮數又名數字卦，縱行，順乎文字，而異于籌系。逕輸入`123456789`即得之。普通六爻卦，三爻佔一格，應將`wdth`軸設爲`40`，即每爻之高佔少半格．若欲四爻佔一格，即每爻高弱半格（如《太玄》者），則設爲`30`．若欲二爻佔一格，即每爻高半格，則設爲`60`．餘類推。橫排者請啓特性`expt`。

---
## 遠期計畫

- 支持數位標等，即科學記數法。允許標中文數等字，十、百、千、萬（万）而迄正、載，詳見[萬年夏曆](https://vert.neocities.org/cld/%E8%90%AC%E5%B9%B4%E5%A4%8F%E6%9B%86/)之《附錄·數等》。例如：輸入`〥〧萬〣〦`，顯示：
```
〥〧〣〦
　萬
```
- 字型變量增設粗細軸和光學軸。粗細軸`wght`控制筆畫之粗細．而光學軸`opsz`則控制筭籌〥至〩之頂畫長短，及花碼之連筆大小。
- （私貨）增補十六進制筭籌和筮數。
